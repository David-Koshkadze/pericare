---
title: 'პოსტნატალური პოსტ ტრავმული სტრესული აშლილობა - PTSD'
date: 'March 7, 2021'
excerpt: 'პოსტნატალური პოსტ-ტრავმული სტრესული აშლილობა შფოთვის ფორმაა. მას შეიძლება, ასევე, მშობიარობის ტრავმა ვუწოდოთ.'
cover_image: '/images/posts/21.png'
---

პოსტნატალური პოსტ-ტრავმული სტრესული აშლილობა შფოთვის ფორმაა. მას შეიძლება, ასევე, მშობიარობის ტრავმა ვუწოდოთ. თქვენ შესაძლოა, განიცდიდეთ PTSD-ს, თუ გქონდათ ტრავმული გამოცდილება მშობიარობის პროცესში ან ბავშვის გაჩენის შემდეგ ბავშვთან დაკავშირებით. 

პოსტნატალური PTSD-ს გამომწვევი მიზეზები შეიძლება იყოს: 
რთული მშობიარობა; დიდხნიანი ან მტკივნეული მშობიარობა; დაუგეგმავი საკეისრო კვეთა; მოულოდნელი ჩარევა; მოულოდნელობა ბავშვის ჯანმრთელობასთან დაკავშირებით; სხვა მოულოდნელი, შოკისმომგვრელი ტრავმული მოვლენები დაბადების პროცესში.

ზოგ ქალს ჰგონია, რომ ბავშვის გაჩენისა და დანახვის შემდეგ ტრავმული გამოცდილებები დავიწყებას მიეცემა, თუმცა ეს, შესაძლოა, ასე სულაც არ იყოს. 
ტრავმულ მოვლენებს შეუძლიათ ნეგატიური გავლენა მოახდინონ თქვენს ემოციებზე, რაც შეიძლება აისახოს თქვენს ურთიერთობებზე ბავშვის ან გარშემომყოფთა მიმართ. 

თქვენ შესაძლოა, გრძნობდეთ, რომ ბავშვის გაჩენა სულაც არ ყოფილა ისეთი, როგორსაც ვარაუდობდით ან როგორიც წარმოგედგინათ. ასევე, შესაძლოა, გრძნობდეთ ბრაზს სამედიცინო პერსონალის მიმართ იმის გამო, რომ მშობიარობა ისე ვერ წარმართეს, როგორც საჭირო იყო. თქვენ გამოცდილებებს შეუძლია გავლენა იქონიოს თქვენ დამოკიდებულებაზე მომდევნო ორსულობებთან დაკავშირებით.



