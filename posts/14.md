---
title: 'საკუთარ თავზე ზრუნვა პერინატალური ოკა-ს დროს'
date: 'March 7, 2021'
sort_by: 14
excerpt: 'გავრცელებული პერინატალური ობსესიებია: შემაწუხებელი ფიქრები...'
cover_image: '/images/posts/14.jpg'
---

**გავრცელებული პერინატალური ობსესიებია:**

-	შემაწუხებელი ფიქრები, რომ შეიძლება შვილს ავნოთ ორსულობისას;
-	შემაწუხებელი ფიქრები, რომ სექსუალურად დააზიანებთ შვილს;
-	შიში, რომ შვილს შეიძლება სერიოზული ჯანმრთელობის პრობლემა ჰქონდეს ან შეუქმნათ;
-	შიში, რომ შეიძლება არასწორი გადაწყვეტილება მიიღოთ. მაგალითად, არასწორი წამალი დალიოთ  ან გაიკეთოთ ვაქცინა;

ეს ფიქრები ძალიან დამთრგუნველი და შემაშინებელი ფორმით შეიძლება გამოვლინდეს. აუცილებელია გახსოვდეთ, რომ აღნიშნული ფიქრები პარადოქსულია და არ ეფუძნება რეალურ გარემოებებს.

**გავრცელებული პერინატალური კომპულსიებია:**

-	ტანსაცმლის, ჭურჭლის და სათამაშოების მუდმივი რეცხვა;
-	ბავშვის საფენის გამოცვლისგან თავის არიდება იმის შიშით, რომ არასწორად ან არასწორ ადგილას შეეხებით;
-	ბავშვის მოშორება სხვა ადამიანებისგან, სხვებთან კონტაქტის შეზღუდვა ან აკრძალვა იმის შიშით, რომ მათ შეუძლიათ, დააზიანონ ის;
-	ბავშვის მუდმივი შემოწმება. მაგალითად, ძილის დროს გაღვიძება, რომ ნამდვილად კარგადაა;
-	ოჯახის წევრებთან ბავშვის ხშირი მოკითხვა იმაში დასარწმუნებლად, რომ ბავშვისთვის არ გივნიათ. 

ობსესიები და კომპულსიები, შესაძლოა, ძალიან ძნელი ასატანი იყოს, მაგრამ არსებობს საფეხურები, რომლებიც დაგეხმარებათ მასთან გამკლავებაში:

-	აიმაღლეთ ცნობიერება პერინატალური ოკას შესახებ სანდო წყაროებიდან. მიიღეთ სპეციალისტის მიერ მოწოდებული ინფორმაცია. 

-	გაესაუბრეთ ადამიანს, ვისაც ენდობით და თუ ამის სურვილი გექნებათ, გაუზიარეთ თქვენი ფიქრები. უთხარით ადამიანებს, როგორ შეუძლიათ დახმარება და მიიღეთ ეს დახმარება. 

-	დაეკონტაქტეთ ფსიქიკური ჯანმრთელობის სფეროს სპეციალისტს.





