---
title: 'მენტალური ჯანმრთელობის მართვა პერინატალურ პერიოდში'
date: 'March 7, 2021'
excerpt: 'თუ თქვენ გაწუხებთ მენტალური ჯანმრთელობის პრობლემები და გეგმავთ ორსულობას'
cover_image: '/images/posts/peri_11.png'
---

**მენტალური ჯანმრთელობის პრობლემების მართვა ორსულობისას**

თუ თქვენ გაწუხებთ მენტალური ჯანმრთელობის პრობლემები და გეგმავთ ორსულობას ან უკვე ხართ ორსულად კარგი იქნება თუ ექიმს (ფსიქიატრს/ფსიქოთერაპევტს) გაესაუბრებით ამის შესახებ. ექიმი დაგეხმარებათ მართოთ თქვენი სირთულეები და გასწავლით გამკლავების ტექნიკებს. 

თუ გაწუხებდათ მენტალური ჯანმრთელობის პრობლემები წინა ორსულობისას, ისევ გამეორდება თუ არა ის მეორე ორსულობაზე?

თუ თქვენ გქონდათ მენტალური ჯანმრთელობის პრობლემა წინა ორსულობის პერიოდში ან მას შემდეგ, ბუნებრივია, რომ ამაზე ღელავთ და შესაძლოა კვლავ აღგენიშნებოდეთ გარკვეული სირთულეები, თუმცა ეს აუცილებლად ასე არ იქნება, თითოეული ორსულობა განსხვავებულია. თქვენ უკვე გაქვთ გარკვეული გამოცდილება და იცით როგორ გაუმკლავდეთ მსგავს პრობლემას.

**მენტალური ჯანმრთელობის პრობლემის მართვა ახალშობლითან ერთად**

თუ ახალშეძენილი შვილი გყავთ, გაწუხებთ მენტალური ჯანმრთელობის პრობლემა და გიჭირთ ამაზე ღიად საუბარი, თქვენ შეიძლება გრძნობდეთ:

-	ზეწოლას, რომ უნდა განიცდიდეთ სიხარულსა და აღტაცებას, რომელსაც ვერ განიცდით
-	წუხილს, რომ თქვენ ცუდი დედა ხართ
-	შიშის, რომ შეიძლება შვილს ავნოთ
-	შიშს, რომ ვინმე გაგაკირიტიკებთ ან მოგაშორებთ შვილს, რადგან თქვენ მენტალური ჯანმრთელობის პრობლემები გაქვთ

აუცილებელია იცოდეთ, რომ მსგავსი ფიქრებისა და განცდების ქონა თქვენი ბრალი არ არის და ძალიან ბევრი დედა იტანჯება ასეთი მდგომარეობით. ამის მოსაგვარებლად ფსიქიკური ჯანმრთელობის სფეროს სპეციალისტს უნდა მიმართოთ. 
