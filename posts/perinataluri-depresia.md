---
title: 'პერინატალური დეპრესია'
date: 'March 7, 2021'
excerpt: 'თუ თქვენ გაწუხებთ დეპრესიული გუნებ-განწყობა ორსულობისას ან ბავშვის გაჩენის შემდეგ '
cover_image: '/images/posts/img_perinatal_depression.jpg'
---

თუ თქვენ გაწუხებთ დეპრესიული გუნებ-განწყობა ორსულობისას ან ბავშვის გაჩენის შემდეგ ეს შეიძლება იყოს:
ანტენატალური დეპრესია - ორსულობის პერიოდში
პოსტნატლური დეპრესია - მშობიარობიდან ერთი წლის პერიოდში
პერინატალური დეპრესია - შვილოსნობა და ბავშვის გაჩენიდან ერთი წლის მანძილზე

პოსტნატალური დეპრესიის შესახებ ბევრს სმენია, თუმცა ნაკლებმა იცის, რომ დეპრესია ორსულობის დროსაც შეიძლება აღენიშნებოდეს ქალს. 


**პერინატალური დეპრესიის ნიშნები და სიმპტომები**

![green]თუ თქვენ გაქვთ პერინატალური დეპრესია შეიძლება იგრძნოთ:

-	დაქვეითებული გუნებ-განწყობა და სევდა
-	მოუსვენრობა და გაღიზიანება
-	დანაშაულის განცდა, უსარგებლობის განცდა
-	სიცარიელის განცდა
-	იზოლაციის სურვილი და სხვებთან კომუნიკაციის სირთულე
-	ანჰედონია - სურვილების გაქრობა, იმ სურვილებისაც, რომელიც ადრე სიამოვნებას განიჭებდათ
-	უმწეობის და უიმედობის განცდა
-	უემოციობა და ინდიფერენტულობა პარტნიორის მიმართ
-	უემოციობა და ინდიფერენტულობა შვილის მიმართ
-	სუიციდური აზრები.

![green]როგორ შეიძლება იქცეოდეთ:

-	კონცენტრაციის დაკარგვა
-	ძილის პრობლემები - ჩაძინების და გაღვიძების სირთულე, ღრმა ძილის სირთულე
-	მადის დაკარგვა
-	სექსუალური სურვილის დაკარგვა

![green]რა განსხვავებაა „ბეიბი ბლუსა“ და პოსტნატალურ დეპრესიას შორის?

ე.წ. ‘ბეიბი ბლუ’ არის ხანმოკლე პერიოდი გუნებ-განწყობის დაქვეითებისა. ის გამოიხატება ემოციურობაში, სევდასა და ტირილის სურვილში და გრძელდება მშობიარობიდან 10 დღის მანძილზე. დედობის მდგომარეობა თქვენთვის ახალია, ბევრი ახალი უნარის ათვისება გიწევთ და ცოტას გძინავთ, ამიტომ ბუნებრივია რომ გაღიზიანება და ემოციური აგზნება თან გდევდეთ, თუმცა მასთან გამკლავება რამდენიმე დღის მერე ადვილი ხდება. 

პოსტნატალური დეპრესია კი გაცილებით ღრმა და გრძელვადიანია. ის დაახლოებით 6 კვირის თავზე ვითარდება ნელნელა ან მოულოდნელად. შეიძლება გამოიხატოს სუსტი ან ინტენსიური ფორმით. 

![green]საკუთარ თავზე ზრუნვა პერინატალური დეპრესიის დროს

პერინატალური დეპრესია შეიძლება რთული იყოს მაგრამ არსებობს რამდენიმე გზა, რომ ოდნავ დაეხმაროთ თქვენ თავს:

**მიიღეთ სანდო ინფორმაცია,** თქვენი მდგომარეობის შესახებ. 

**იყავით შემწყნარებელი საკუთარი თავის მიმართ.** თქვენ შეიძლება ათასი წარმოდგენა გქონდეთ იმის შესახებ, თუ როგორი უნდა იყოს კარგი დედა. თუმცა წარმოდგენები არასდროს არის რეალური და არცერთ დედას არ ჰგონია თავი საუკეთესო. 
არ დასაჯოთ და გააკირიტკოთ თავი იმის გამო, რომ რაღაც გეგმის მიხედვით არ მიდის ან არ გამოგივიდათ. ამის გამო არ უნდა იგრძნოთ თავი დამნაშავედ. მოექეცით საკუთარ თავს ისე, როგორც თქვენს საუკეთესო მეგობარს მოექცეოდით და უთხარით იგივე სიტყვები. 

აწარმოეთ **გუნებ-განწყობის დღიური.** ეს დაგეხმარებათ დააკვირდეთ თქვენს ემოციებს და მდგომარეობას. დააფიქსირეთ კარგი დღეები და გრძნობები, აქტივობები, ადგილები ან ხალხი, ვინც თავი კარგად გაგრძობინათ. ეს მოტივაციას აგიმაღლებთ. 

**ყურადღება მიაქციეთ ჰიგიენას.** 
როდესაც ადამიანი დეპრესიაშია, მისთვის პრიორიტეტი ჰიგიენა შეიძლება სულაც არ იყოს. მაგრამ გახსოვდეთ, მცირე ცვლილებებს დიდი ცვლილებების გამოწვევა შუეძლია. მოიწესრიგეთ თავი, თუნდაც არ აპირებდეთ სახლიდან გასვლას, ეს თქვენს ემოციებს მაინც სასიკეთოდ წაადგება. 

**დაელაპარაკეთ იმ ადამიანებს ვისაც მსგავსი გამოცდილება აქვთ.**
ხანდახან ადამიანებს ჰგონიათ, რომ მხოლოდ ისინი არიან ვინც ამას გრძნობს ან აკეთებს. იცოდეთ, რომ თქვენ პირველი არ ხართ ვისაც მსგავსი ემოციები განუცდია, მსოფლიოში მილონობით დედა იტანჯება ამ განცდებით.

**მიმართეთ პროფესიონალს.** ნუ დაელოდებით დროის გასვლას და იზრუნეთ საკუთარ მენტალურ ჯანმრთელობაზე, რათა არ გართულდეს ის და აუცილებლად მიმართეთ პროფესიონალს. რაც უფრო ადრე მიხედავთ პრობლემას, მით მალე მოაგვარებთ მას. როდესაც ვსაუბრობთ მენტალური ჯანმრთელობის შესახებ  უნდა იცოდეთ, რომ ფსიქიკური ჯანმრთელობის სპეციალისტის დახმარება ყოველთვის სწორი გადაწყვეტილებაა. 

_დამატებითი კითხვებისთვის მოგვმართეთ._

