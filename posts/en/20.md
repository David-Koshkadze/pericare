---
title: 'როგორ ვიზრუნოთ საკუთარ თავზე პერინატალური დეპრესიის დროს'
date: 'March 7, 2021'
sort_by: 20
excerpt: 'იყავით შემწყნარებელი საკუთარი თავის მიმართ. შეეცადეთ...'
cover_image: '/images/posts/20.jpg'
---

**რეკომენდაციები ქალებისთვის:** 

-	იყავით შემწყნარებელი საკუთარი თავის მიმართ. შეეცადეთ, არ დასაჯოთ და გააკირიტკოთ თავი იმის გამო, რომ რაღაც გეგმის მიხედვით არ მიდის, ან არ გამოგივიდათ. ამის გამო არ უნდა იგრძნოთ თავი დამნაშავედ. მოექეცით საკუთარ თავს ისე, როგორც თქვენს საუკეთესო მეგობარს მოექცეოდით და უთხარით იგივე სიტყვები. 

-	დააკვირდით საკუთარ თავს, თქვენს ემოციებს: რა გიქმნით დისკომფორტს და რა განიჭებთ სიამოვნებას. ამისთვის, ეფექტურია გუნებ-განწყობის დღიურის წარმოება. ეს დაგეხმარებათ, დააკვირდეთ თქვენს ემოციებს და მდგომარეობას. დააფიქსირეთ კარგი დღეები და გრძნობები, აქტივობები, ადგილები ან ხალხი, ვინც თავი კარგად გაგრძობინათ. ეს მოტივაციას აგიმაღლებთ. 

-	შეეცადეთ, ყოველდღე გამოუყოთ საკუთარ თავს პრივატული დრო, 15 წუთი მაინც. დაისვენეთ და რამდენიმე წუთი დაკავდით თქვენთვის სასიამოვნო აქტივობით. 

-	ყურადღება მიაქციეთ ჰიგიენას. როდესაც ადამიანი დეპრესიაშია, მისთვის პრიორიტეტი ჰიგიენა შეიძლება სულაც არ იყოს. მაგრამ გახსოვდეთ, მცირე ცვლილებებს დიდი ცვლილებების გამოწვევა შუეძლია. მოიწესრიგეთ თავი, თუნდაც არ აპირებდეთ სახლიდან გასვლას, ეს თქვენს ემოციებს მაინც სასიკეთოდ წაადგება. 

-	დაელაპარაკეთ იმ ადამიანებს, ვისაც მსგავსი გამოცდილება აქვთ. ზოგჯერ, ქალებს ჰგონიათ, რომ მხოლოდ ისინი განიცდიან მსგავს გრძნობებს ორსულობის ან მშობიარობის შემდგომ და არ ჰყავთ თანამოზიარე. ქალებმა უნდა იცოდნენ, რომ ისინი პირველები არ არიან, ვისაც მსგავსი ემოციები განუცდია, მსოფლიოში მილონობით დედა იტანჯება ამ განცდებით.

-	მოითხოვეთ დახმარება ოჯახის წევრებისა თუ მეგობრებისაგან. ჩართეთ პროცესში მამა, მიიღეთ მისი ზრუნვა და ყურადღება.  შეადგინეთ და გაიზიარეთ ბავშვზე ზრუნვის დრო და განრიგი, თავისუფალი დრო კი გამოიყენეთ გამოსაძინებლად და სავარჯიშოდ, ჰაერზე სასეირნოდ ან გასართობად. 

-	მიმართეთ პროფესიონალს. ნუ დაელოდებით დროის გასვლას და იზრუნეთ საკუთარ მენტალურ ჯანმრთელობაზე. არ შეშინდეთ და დააკვირდით თქვენი სიმპტომების სიხშირესა და ინტენსივობას. თუ ატყობთ, რომ ეს სიმპტომები ყოველდღიურ საქმნობასა და ფუნქციონირებაში გიშლით ხელს, აუცილებლად მიმართეთ პროფესიონალს.





