---
title: 'საკუთარ თავზე ზრუნვა პერინატალური შფოთვის დროს'
date: 'March 7, 2021'
sort_by: 12
excerpt: 'შფოთვის შეგრძნება ძალიან დამთრგუნველი და მტანჯველია ყოველდღიური ფუნქციონირების პროცესში. '
cover_image: '/images/posts/12.jpg'
---

შფოთვის შეგრძნება ძალიან დამთრგუნველი და მტანჯველია ყოველდღიური ფუნქციონირების პროცესში. 

გთავაზობთ რამდენიმე ტექნიკას, თუ როგორ შეიძლება თავად გაუმკლავდეთ შფოთვით შეტევას:

-	შეეცადეთ მიმართოთ ყურადღება რაიმე საგნის ან ობიექტისკენ. რაც უფრო პატარაა ობიექტი, უკეთესია; თუ შეძლებთ, ყველა ფიქრი ამ ერთი ობიექტისკენ მიმართეთ და დააკვირდით დეტალებს: ფორმას, ფერს, ფაქტურას, სტრუქტურას, მდებარეობას, ეს დაგეხმარებათ დამშვიდებაში. 

-	ისწავლეთ სუნთქვითი ვარჯიშები. სუნთქვითი ვარჯიშები მხოლოდ ღრმად სუნთქვას არ გულისხმობს, სწორად სუნთქვას სჭირდება სწავლა. სუნთქვის კონტროლი უნიკალური იარაღია უსიამოვნო ფიზიკურ შეგრძნებებთან და შფოთვასთან გასამკლავებლად. 

-	შეეცადეთ, ჩაერთოთ ფიზიკურ აქტივობაში. ეს გადაგატანინებთ ფიქრებს და დაგეხმარებათ მოზღვავებული, უსიამოვნო ენერგიის დაცლაში. ამისათვის არ არის აუცილებელი სპორტით დაკავება. შეგიძლიათ გააკეთოთ ნებისმიერი ფიზიკური აქტივობა -  გაისეირნოთ, დაკავდეთ სახლის ფიზიკური საქმით, თუნდაც გარეცხოთ ან გააუთოვოთ. 



