---
title: "პერინატალური ჯანმრთელობა"
date: "March 5, 2021"
excerpt: "ბავშვის გაჩენა დიდი ცხოვრებისეული მოვლენაა. ბუნებრივია, რომ მას ახლდეს ძლიერი ემოციები..."
cover_image: "/images/posts/img_perinatal_shpotva.jpg"
---

![brown]**რა არის პერინატალური მენტალური ჯანმრთელობა?**

პერინატალური მენტალური ჯანმრთელობა გულისხმობს შვილოსნობიდან ერთი წლის შემდგომ პერიოდს (მოიაზრება ბავშვის მუცლად ყოფნის ცხრა თვე და მისი გაჩენიდან ერთი წლის ასაკის ჩათვლით)

ბავშვის გაჩენა დიდი ცხოვრებისეული მოვლენაა. ბუნებრივია, რომ მას ახლდეს ძლიერი ემოციები ორსულობისას და ბავშვის გაჩენის მერე, თუმცა თუ ემოციები საგრძნობლად მოქმედებენ ყოველდღიურ ფუნქციონირებაზე და ართულებენ მას, თქვენ შეიძლება განიცდიდეთ პერინატალური მენტალური ჯანმრთელობის პრობლემას. 
ეს შეიძლება იყოს ახალი სირთულე ფისიკური ჯანმრთელობის კუთხით ან ეპიზოდი წარსულში უკვე განცდილი მენტალური პრობლემისა. 


![brown]**რატომ არის მნიშვნელოვანი ვიფიქროთ ქალის მენტალურ ჯანმრთელობაზე პერინატალურ პერიოდში?**

ქალები, რომლებიც პირველად არიან ორსულად, ხშირად  ფიქრობენ თუ როგორ გამოიმუშაონ ბავშვის მოვლის უნარ-ჩვევები და როგორ გახდნენ კარგი დედები. ისინი სწავლობენ თუ როგორ შეუქმნან სათანადო ემოციური და გარემო პირობები  მომავალ შვილებს, თუმცა ხშირად, ამ პროცესში მათ გამორჩებათ საკუთარი თავი და ავიწყდებათ, რომ შვილებისთვის მზრუნველი და მშვიდი გარემოს შესაქმნელად დედის ფსიქო-ემოციური მდგომარეობის გათვალისწინება უმნიშვნელოვანესია. 

ახალბედა დედებს უნდა ახსოვდეთ, რომ ფიზიკურ ჯანმრთელობასთან ერთად, უნდა ვიფიქროთ მენტალურ ჯანმრთელობაზე. ჯანმრთელობა ერთგვარი სრული პაკეტია, რომელიც ფსიქიკას და სხეულს ერთად მოიცავს. იქიდან გამომდინარე, რომ დედა და ნაყოფი სიმბიოზურ კავშირშია ერთმანეთთან, დედის ემოციები მეტწილად განაპირობებს ნაყოფის და ახალშობილის ემოციურ მდგომარეობას, რაც თავისთავად გავლენას ახდენს ნერვულ სისტემასა და სხეულის რეაქციებზე. 


![brown]**ვინ უნდა იზრუნოს ახალბედა დედის მენტალურ ჯანმრთელობაზე?**

ქალებში პრე და პოსტ ნატალური მენტალური პრობლემების შესახებ ცნობიერების ამაღლება დაეხმარებათ დედებს დროულად შეამჩნიონ ის რისკ-ფაქტორები, რომლებიც შეიძლება იყოს ნიშანი სავარუდო დეპრესიული ან შფოთვითი აშლილობებისა. ინფორმაციის გავრცელება ერთგვარი პრევენციაა, რათა თითოეულმა ქალმა იზრუნოს საკუთარ ფსიქო-ემოციურ წონასწორობაზე, ყურადღება მიაქციოს საკუთარ განცდებს და საჭიროების შემთვევაში დროულად აღმოაჩინოს სირთულე და  ფსიქიკური ჯანმრთელობის სფეროს პროფესიონალს მიმართოს დასახმარებლად. მნიშვნელოვანია, ყველა ორსულმა იცოდეს, რომ ფიზიოლოგიურ ცვლილებებს ემოციური ცვლილებები თან ახლავს და ამაში არც სასირცხვილოა არაფერი, არც დასამალი და რაც მთავარია, პრობლემა მოგავრებადია სპეციალისტთან ერთად, დროული და სწორი რეაგირების შემთხვევაში. 


![brown]**პერინატალური მენტალური ჯანმრთელობის გავრცელებული პრობლემები**

პერინატალური დეპრესია

პერინატალური შფოთვა

პერინატალური ობსესიურ-კომპულსური აშლილობა (OCD- აქკვიატებული ფიქრები და მოქმედებები)

პოსტპარტუმ ფსიქოზი

პოსტპარტუმ პოსტ ტრავმული სტრესული აშლილობა (PTSD)

კვებითი დარღვევები
