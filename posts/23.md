---
title: 'საკუთარ თავზე ზრუნვა პოსტნატალური პოსტ ტრავმული სტრესული აშლილობის დროს'
date: 'March 7, 2021'
excerpt: 'ტრავმის ეფექტებთან ერთად ცხოვრება მძიმე გამოწვევაა, თუმცა არსებობს გზები მასთან გასამკლავებლად.'
cover_image: '/images/posts/23.jpg'
---

ტრავმის ეფექტებთან ერთად ცხოვრება მძიმე გამოწვევაა, თუმცა არსებობს გზები მასთან გასამკლავებლად.

**გაიცანი შენი გამღიზიანებლები.** შეიძლება იფიქრო, რომ გარკვეული გამოცდილებები, სიტუაციები ან ადამიანები გახსენებენ მძიმე მოგონებებს. ისინი, შესაძლოა,  ტრავმის მუდმივ გამღიზიანებლებად მოგვევლინონ. მაგალითად სუნი, გემო, ხმა, სიტყვები, ადგილები და ადამიანები. განსაკუთრებით რთულია ხოლმე სპეციფიკური თარიღები, ასეთი შეიძლება იყოს ბავშვის დაბადების თარიღი ან სხვა. 

**ენდე ვინმეს. პოსტ ტრავმული** სტრესული აშლილობის დროს რთულია, გაეხსნა ვინმეს. ამ დროს, ხშირია, შეგრძნება, რომ მოცემულ თემაზე ლაპარაკი რთულია ან ვერავინ გაგიგებს. თუმცა, უნდა გახსოვდეს, რომ არ არის აუცილებელი მოყვე ტრავმული მოვლენა, შეგიძლია უბრალოდ შენს გრძნობებზე და ემოციებზე ისაუბრო. უმჯობესია, თუ პროფესიონალს მიმართავ სასაუბროდ, ის უფრო სწორად წარმართავს საუბარს და დაგეხმარება. 

**მიეცი საკუთარ თავს დრო.** ტრავმის დასაძლევად ყველას საკუთარი დრო სჭირდება და საკუთარი ტემპი გააჩნია. არ იჩქარო საუბარი, თუ გრძნობ, რომ არ შეგიძლია.  იყავი მომთმენი საკუთარი თავის მიმართ. არ გაკიცხო შენი თავი და არ დაიდანაშაულო, პოსტ ტრავმული სტრესის შემთხვევაში, დროს ყველაზე დიდი მნიშვნელობა აქვს. 

**ჩაები ჯგუფურ თერაპიაში.** შეგიძლია, შენი მდგომარეობა იმ ადამიანებს გაუზიარო, ვისაც მსგავსი გამოცდილება აქვს. 

**იზრუნე საკუთარ ფიზიკურ ჯანმრთელობაზე.** ფიზიკურ სხეულზე ზრუნვა ემოციებსაც სასიკეთოდ წაადგება. ჰიგიენის დაცვა, თავის მოვლა, ჯანსაღი კვება, სეირნობა და სხვა არადამღლელი ფიზიკური აქტივობები დაგეხმარება, რომ აღიდგინო ფსიქო-ემოციური წონასწორობა. 
