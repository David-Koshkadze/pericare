---
title: 'ორსულები, როგორც განსაკუთრებული რისკ-ჯგუფი ომის დროს'
date: 'March 7, 2021'
excerpt: 'ორსულობა და ორსულობის შემდგომი პერიოდი ხელშემწყობი და მხარდამჭერი პირობების არსებობის ფონზეც...'
cover_image: '/images/posts/29.jpg'
---

ორსულობა და ორსულობის შემდგომი პერიოდი ხელშემწყობი და მხარდამჭერი პირობების არსებობის ფონზეც, მიიჩნევა მაღალი რისკის პერიოდად - როგორც ფიზიკური, ისე ფსიქიკური ჯანმრთელობის თვალსაზრისით. 

ომის დროს განსაკუთრებით მოწყვლადი ჯგუფების გამოყოფა გვესმის, რომ პირობითია. თუმცა გარკვეული კრიტერიუმების საფუძველზე შეგვიძლია ვთქვათ, რომ ორსულები და ქალები ახალშობილი ბავშვებით განსაკუთრებულ ყურადღებას და ზრუნვას საჭიროებენ. 

-	ორსულობა და ორსულობის შემდგომი პერიოდი ასოცირებულია სტრესის მაღალ მაჩვენებელთან, რაც ომის დროს მწვავდება;
-	ქალების მიმართ არსებული მოლოდინები, რომ მათ, ნებისმიერ პირობებში უნდა შეძლონ ორსულობის შენარჩუნება და ახალშობილზე ზრუნვა-ართულებს ქალებში არსებული ომის ტრავმების გადამუშავებას;
-	სარისკო ორსულობა და მძიმე მშობიარობა ზრდის სუიციდის რისკს. ომის პირობებში ეს რისკი კიდევ უფრო მატულობს;
-	ომის დროს განსაკუთრებით მატულობს მოთხოვნები ქალების მიმართ, როგორც მომავალ თაობაზე მზრუნველების. მომავალ თაობაზე ზრუნვა ქალის ფსიქიკური ჯანმრთელობის ხელშეწყობის გარეშე შეუძლებელია; 





