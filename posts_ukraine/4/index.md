---
title: "Що таке післяпологова депресія?"
date: "March 7, 2021"
sort_by: 4
excerpt: "Пологи в підвалі, на тлі бомбардування можуть бути набагато болючішими і негативно вплинути на"
cover_image: "/images/ukraine_images/4.jpg"
---

Слово «післяпологовий» означає те, що з моменту пологів пройшов деякий час. Після пологів більшість матерів відчувають певний смуток і порожнечу, хоча ці відчуття незабаром проходять. Якщо ці відчуття не вщухають 2-3 тижні, у вас може бути післяпологова депресія.

Важливо відрізняти післяпологову депресію від післяпологового психозу. Післяпологовий психоз зустрічається рідко і вражає приблизно 4-х із 1000 жінок. Симптоми включають параною, галюцинації та непослідовну поведінку. Післяпологовий психоз вимагає негайного і термінового втручання спеціалістів.

Як дізнатися, чи є у вас післяпологова депресія? Деякі зміни настрою є нормальними після пологів, але якщо у вас ці симптоми тривають понад 2 тижні, найкраще проконсультуватися з лікарем:

- Ви багато плачете;
- Ви відчуваєте сум, безнадійність і втому;
- У вас немає енергії чи мотивації;
- Є думки про те, щоб завдати шкоди собі або своїй дитині;
- Ви не відчуваєте зв'язку з дитиною.

Післяпологова депресія - це психічний розлад, який впливає на поведінку та здоров'я. Якщо у вас депресія ви, ймовірно, весь час відчуваєте сум і безнадійність, що заважає вашому повсякденному життю. Ви може не відчувати зв'язку зі своїм немовлям і відчувати себе так, ніби ви не його мати. Слід зазначити, що деякі жінки після пологі відчувають не депресію, а тривогу.

Як дізнатися, чи є у вас післяпологова депресія?

- Ви мало їсте і мало спите;
- Ви маєте проблеми з концентрацією та пам'яттю;
- Ви відчуваєте себе винною і «поганою мамою»;
- Вас більше не цікавлять заняття, які вам раніше подобалися;
- Вам більше не подобається спілкуватися з людьми;

Що викликає післяпологову депресію?

Післяпологова депресія може бути викликана гормональними змінами. На думку вчених, різкі зміни рівня естрогену, прогестерону і щитоподібної залози можуть викликати симптоми депресії.

Окрім того, багато жінок втомлюються від стресу після пологів і переживають через викликані зміни. Такі відчуття можуть зіграти певну роль у розвитку депресії.

І наостанок: іноді деякі жінки не говорять про свої симптоми післяпологової депресії, тому що вбачають це неприйнятним та вважають себе «поганими матерями».

Пам'ятайте, що післяпологова депресія може трапитися з будь-якою жінкою, і нема чого соромитися. Це зовсім не означає, що ви погана мати.

Післяпологову депресію можна лікувати, тому важливо вчасно отримати необхідну допомогу.

Яким чином можливо лікуватися?

Післяпологова депресія піддається лікуванню, і варіанти лікування включають:

Психотерапія: під час терапії ви поговорите з фахівцем у сфері психічного здоров'я, який допоможе вам змінити думки, поведінку та настрій, пов'язаний з депресією.

Медикаментозне лікування: лікар може також призначити антидепресанти, щоб полегшити симптоми депресії.
